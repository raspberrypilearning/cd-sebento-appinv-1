## Και τώρα;

Τώρα που έμαθες πώς να δημιουργήσεις αυτό το κουίζ, τι άλλο θα μπορούσες να κάνεις με αυτόν τον κώδικα; Σε αυτή την κάρτα, θα σου δώσω μερικές ιδέες, αλλά πάντα μπορείς να βρεις κάτι πιο πρωτότυπο.

+ Τι θα έλεγες για μια διαδραστική ιστορία που θα βοηθά τους ανθρώπους να καταλάβουν πώς είναι να ζουν με μια συγκεκριμένη κατάσταση; Μπορείς να χρησιμοποιήσεις τα ίδια μπλοκ που χρησιμοποιείς για να μετακινηθείς από μια οθόνη στην επόμενη και να μετακινείσαι ανάμεσα στις οθόνες με βάση τις αποφάσεις των χρηστών. Μπορείς να δημιουργήσεις μια ιστορία όπου, για παράδειγμα, θα μπορείς να αποφασίζεις να πηγαίνεις από δωμάτιο σε δωμάτιο ή να επιλέγεις τι θα πεις σε κάποιον που συναντάς από μια λίστα επιλογών. Εάν σχεδιάσεις την ιδέα σου πρώτα σε χαρτί, μπορείς να δημιουργήσεις μια σύνθετη ιστορία διακλάδωσης με πολλά διαφορετικά πρόσωπα, μυστικά και τερματισμούς!

+ Μπορείς να δημιουργήσεις μια εφαρμογή που θα παρέχει πληροφορίες σε διαφορετικές οθόνες, συνδεδεμένες με κουμπιά, για ο,τιδήποτε σε ενδιαφέρει! Μπορείς να δοκιμάσεις να προσθέσεις ένα στοιχείο **Image** στην οθόνη και να ανεβάζεις φωτογραφίες επίσης. Με αυτόν τον τρόπο δημιούργησα μια εφαρμογή σχετικά με την παγκόσμια παραγωγή τροφίμων, με εικόνες και πληροφορίες για το τι παράγει κάθε χώρα και πού εξάγεται το κάθε τρόφιμο.

Μπορείς να δεις αυτήν την εφαρμογή στο App Inventor εδώ: [dojo.soy/beginnerapp](http://dojo.soy/beginnerapp){: target = "_ blank"}
